## translation metadata
# Based-On-Revision: 15241
# Last-Translator: djhasis(at)gmail.com

#include "head.wmi" TITLE="Yleiset" CHARSET="UTF-8"

<div class="main-column">

<h2>Tor: Mikä se on?</h2>
<hr />

<p>
Tor on virtuaalisista reiteistä koostuva verkosto, jonka avulla sekä
yksityiset ihmiset että ryhmät voivat käyttää internetiä turvallisemmin.
Se tarjoaa myös ohjelmistokehittäjille mahdollisuuden kehittää ohjelmia
sisäänrakennetuilla turvaominaisuuksilla. Tor tarjoaa perustan monille
erilaisille sovelluksille, joiden avulla sekä yksityiset henkilöt että
organisaatiot voivat jakaa tietoa julkisten verkkojen yli vaarantamatta
yksityisyyttään.
</p>

<p>
Yksityishenkilöt käyttävät Tor-verkostoa estääkseen web-sivuja
seuraamasta heitä tai heidän perheenjäseniään tai käyttääkseen
uutissivuja, pikaviestipalveluita yms. kun heidän palveluntarjoajansa
on estänyt ne. Tor mahdollistaa myös
<a href="<page docs/tor-hidden-service>">piilotetuttujen palveluiden</a>
ajamisen: käyttäjä voi ajaa www-palvelinta tai muita palveluja
paljastamatta sivustonsa sijaintia. Tavallisia käyttökohteita ovat myös
arkaluontoiset verkkokeskustelut, esimerkiksi chat-huoneet ja foorumit
raiskauksen ja pahoinpitelyn uhreille tai vakavasti sairaille ihmisille.
</p>

<p>
Toimittajat käyttävät Toria keskustellakseen anonyymisti kantelijoiden
ja ääriryhmien edustajien kanssa. Organisaatiot antavat Torin avulla
työntekijöilleen mahdollisuuden ottaa ulkomailla yhteyden kotisivuunsa
paljastamatta kaikille lähellä oleville työskentelevänsä siellä.
</p>

<p>
Indymedian kaltaiset ryhmittymät suosittelevat Tor-verkon käyttämistä
jäseniensä tietoturvan ylläpitämiseksi. Aktivistiryhmät, kuten Electronic
Frontier Foundation (EFF), tukevat Torin kehitystä keinona
kansalaisoikeuksien säilyttämiseen verkossa. Yritykset käyttävät Toria
turvallisena keinona suorittaa kilpailijatutkimusta ja suojaamaan
arkaluontoisia välityskuvioita salakuuntelijoilta. Sillä korvataan myös
perinteisiä yrityksen sisäisiä VPN-verkkoja, jotka paljastavat
ulkopuolisille tietoja, kuten kommunikaation tarkka määrä ja aika. Missä
toimipisteissä on myöhään työskenteleviä työntekijöitä? Missä työntekijät
selaavat työvoimasivuja? Mitkä tutkimusosastot ovat yhteydessä yrityksen
patenttilakimiehiin?
</p>

<p>
Eräs Yhdysvaltain laivaston haara käyttää Toria open source -tiedusteluun,
ja yhden sen ryhmistä tiedetään käyttäneen Toria äskettäin Lähi-Idässä.
Valtion valvontaelimet käyttävät sitä web-sivujen valvomiseen ilman
virallisten IP-osoitteiden jättämistä lokeihin sekä yllätysoperaatioiden
salaamiseen.
</p>

<p>
Yksi syy, <a href="http://freehaven.net/doc/fc03/econymics.pdf">miksi Tor on niin turvallinen</a>,
on itse asiassa juuri sitä käyttävien tahojen moninaisuus. Tor piilottaa
käyttäjän muiden verkon käyttäjien joukkoon, joten mitä laajempi ja
monimuotoisempi Tor:n käyttäjäkunta on, sitä tehokkaammin anonymiteettisi
on suojattu.
</p>

<h3>Miksi tarvitsemme Toria?</h3>

<p>
Torin käyttäminen suojaa käyttäjää eräältä tavalliselta internet-seurannan
menetelmältä, liikenteen analysoinnilta. Sen avulla voidaan selvittää
vaikkapa kuka puhuu kenelle julkisessa verkossa. Verkkoliikenteesi
lähteen ja kohteen tunteminen antaa muille mahdollisuuden seurata
toimiasi verkon välityksellä. Tällä voisi olla sinulle merkitystä
jos esimerkiksi käyttämäsi kauppapaikka verkossa syrjisi sinua maasi
tai edustamasi instituution perusteella. Paljastamalla oman
henkilöllisyytesi ja sijaintisi voit asettaa uhatuksi jopa
työpaikkasi ja fyysisen turvallisuutesi. Jos esimerkiksi ulkomailla
matkustaessasi otat yhteyden työnantajasi tietokoneisiin
tarkistaaksesi sähköpostisi, paljastat väistämättä kansallisuutesi ja
työsi kaikille verkkoa seuraaville, vaikka liikenne olisikin salattu.
</p>

<p>
Kuinka liikenteen analysointi sitten toimii? Internetissä liikkuvissa
paketeissa on kaksi osaa: itse data ja reitin määrittämiseen käytettävät
otsikkotiedot. Vaikka käyttäisit salausmenetelmiä datan salaamiseen, oli
se sitten sähköpostiviesti, web-sivu tai äänitiedosto, liikenteen
analysointi paljastaa yhä pitkälti mitä olet tekemässä, mahdollisesti 
myös koko viestin. Tämä johtuu siitä, että se keskittyy otsikkotietoihin,
joista paljastuu esimerkiksi paketin lähettäjä, vastaanottaja, koko ja 
aikaleima.
</p>

<p>
Perusongelma verkon yksityisyydessä on, että lähettämäsi tiedon
vastaanottaja näkee otsikkotiedoista mistä se on lähetetty. Samalla sen
näkevät myös valtuutetut tahot kuten palveluntarjoajasi, joskus myös
joku muu. Todella yksinkertainen liikenneanalyysin keino olisikin istua
lähettäjän ja vastaanottajan välissä ja tarkkailla verkossa kulkevien
pakettien otsikkotietoja.
</p>

<p>
Liikenteen analysoimiseen on kuitenkin tehokkaampiakin keinoja. Jotkut
hyökkääjät vakoilevat useita Internetin osia ja käyttävät hienostuneita
tilastollisia menetelmiä eri henkilöiden ja organisaatioiden
kommunikaatiokuvioiden seuraamiseen. Tietojen salaaminen ei auta
tällaisia menetelmiä vastaan, sillä se piilottaa ainoastaan tietojen
sisällöt kajoamatta otsikkotietoihin.
</p>

<h3>Ratkaisu: hajautettu, anonyymi verkko</h3>

<p>
Tor vähentää sekä yksinkertaisen että hienostuneemman liikenteen
analysoinnin uhkaa hajauttamalla käyttäjän tietoliikenteen ympäri
verkkoa, jolloin mitään yksittäistä pistettä ei voida yhdistää 
lähtöpisteeseen. Toimintamalli vastaa kiertelevän ja vaikeasti
seurattavan reitin käyttämistä, kun joku ajaa sinua takaa. Samalla
pyyhit jatkuvasti vanhoja jalanjälkiäsi pois näkyvistä. Suoran reitin
sijaan Tor-verkon datapaketit kulkevat kohteeseensa satunnaista reittiä
usean palvelimen välityksellä, jotka hävittävät jälkesi. Kukaan
yksittäisessä pisteessä oleva tarkkailija ei pysty näkemään mistä
paketti tuli tai mihin se on menossa.
</p>

<img alt="Tor-piirin ensimmäinen vaihe" src="$(IMGROOT)/htw1.png" />

<p>
Yksityisen kommunikointireitin luomiseksi käyttäjän asiakasohjelma
rakentaa salattujen yhteyksien piirin Tor-verkossa olevien palvelinten
kautta. Piiri rakentuu yksi hyppy kerrallaan niin, että jokainen matkalla
oleva palvelin näkee ketjussa ainoastaan edellisen ja seuraavan
palvelimen. Mikään yksittäinen palvelin ei tiedä koko datan kulkemaa
reittiä. Asiakasohjelma sopii joka hypylle erillisen salausavaimen,
jolloin reittiä ei voi yksittäiseltä palvelimelta käsin seurata.
</p>

<img alt="Tor-piirin toinen vaihe" src="$(IMGROOT)/htw2.png" />

<p>
Kun piiriin on saatu yhteys, monenlaista dataa voidaan lähettää ja
vastaanottaa ja useita ohjelmia käyttää Tor-verkon yli. Koska mikään
yksittäinen palvelin ei näe piirissä yhtä hyppyä pidemmälle, matkan
varrella oleva salakuuntelija tai vallattu palvelin ei voi käyttää
liikenteen analysointia yhdistämään viestin lähettäjää ja vastaanottajaa.
Tor toimii ainoastaan TCP-yhteyksillä ja sitä voi käyttää mikä tahansa
ohjelma, jossa on SOCKS-tuki.
</p>

<p>
Tehokkuuden saavuttamiseksi Tor käyttää samaa piiriä suunnilleen saman
minuutin aikana tehtyihin yhteyksiin. Myöhemmille pyynnöille annetaan
uusi piiri, joten käyttäjän aiempia viestejä ei voida yhdistää uusiin.
</p>

<img alt="Tor-piirin kolmas vaihe" src="$(IMGROOT)/htw3.png" />

<h3>Piilotetut palvelut</h3>

<p>
Tor also makes it possible for users to hide their locations while
offering various kinds of services, such as web publishing or an instant
messaging server.  Using Tor "rendezvous points," other Tor users can
connect to these <a
href="<page docs/tor-hidden-service>">hidden services</a>,
each without knowing the other's
network identity.  This hidden service functionality could allow Tor
users to set up a website where people publish material without worrying
about censorship.  Nobody would be able to determine who was offering
the site, and nobody who offered the site would know who was posting to it.
</p>

<p>
Tor tarjoaa myös mahdollisuuden piilottaa käyttäjän sijainti ajettaessa
erilaisia palveluita, kuten web- tai pikaviestipalvelinta. Muut käyttäjät
voivat Tor-kohtauspisteitä käyttäen ottaa yhteyden näihin
<a href="<page docs/tor-hidden-service>"> piilotettuihin palveluihin</a>,
kummankaan tahon tietämättä toisen identiteettiä. Tätä voitaisiin käyttää
esimerkiksi sensuurista vapaaseen web-julkaisemiseen. Kukaan ei pystyisi
selvittämään, kuka sivua ylläpitää, eikä ylläpitäjä tietäisi mitään
sivuston käyttäjistä.
</p>

<h3>Anonyyminä pysyminen</h3>

<p>
Tor ei ratkaise kaikkia anonyymiyteen liittyviä ongelmia; se keskittyy
vain tiedon suojaamiseen sen siirtovaiheessa. Tarvitset sen lisäksi
protokollakohtaisia lisäohjelmia jos et halua selaamiesi sivujen
näkevän sinut yksilöiviä tietoja. Voit käyttää esimerkiksi Privoxyn
kaltaista välityspalvelinta selaimen tietojen salaamiseen ja cookieiden
estämiseen.
</p>

<p>
Älä myöskään unohda tervettä järkeä. Älä anna nimeäsi tai muita
paljastavia tietoja web-lomakkeisiin. Muista, että Tor, kuten kaikki
nopeutensa puolesta web-selaamiseen käyvät anonyymiyttä tarjoavat
verkot, ei pysty tarjoamaan suojaa kaikille mahdollisille hyökkäyksille:
jos hyökkääjä pystyy samanaikaisesti valvomaan koneeltasi lähtevää ja
määränpäähän saapuvaa liikennettä, hän voi tilastollisen analyysin
avulla päätellä niiden olevan samassa piirissä.
</p>

<h3>Torin tulevaisuus</h3>

<p>
Käyttökelpoisen anonymisoivan verkon tarjoaminen on jatkuva haaste.
Haluamme tarjota käyttäjälle ohjelmiston, joka sopii hänen tarpeisiinsa
ja samalla pitää verkkomme toimintakelpoisena niin, että se kykenee
kantamaan mahdollisimman monta käyttäjää. Turvallisuudesta tai
käytettävyydestä ei tarvitse tinkiä: Kun Torin käytettävyys paranee,
se houkuttelee lisää käyttäjiä, mikä taas lisää jokaisen verkossa
kulkevan viestin mahdollisia lähteitä ja kohteita parantaen jokaisen
käyttäjän tietoturvaa. Teemme jatkuvaa edistystä, mutta tarvitsemme
apuasi. Ole hyvä ja harkitse
<a href="<page docs/tor-doc-server>">palvelimen ajamista</a> tai 
<a href="<page volunteer>">vapaaehtoiseen</a> <a href="<page developers>">kehitystyöhön</a>
osallistumista.
</p>

<p>
Nykyiset suuntaukset laeissa, politiikassa ja teknologiassa uhkaavat
yksityisyyttä ennennäkemättömällä tavalla, rajoittaen mahdollisuuksiamme
kommunikoida vapaasti verkossa. Tällaiset suuntaukset vaarantavat myös
kansallisen turvallisuuden ja kriittisen infrastruktuurin asettamalla
yksityishenkilöiden, organisaatioiden, yritysten ja hallitusten välisen
kommunikaation haavoittuvammaksi seurannalle. Jokainen uusi käyttäjä ja
palvelin luo verkkoomme lisää monimuotoisuutta, mikä mahdollistaa Torin 
tuomaan sinulle turvallisuutesi ja yksityisyytesi takaisin yhä tehokkaammin.
</p>

  </div><!-- #main -->

#include <foot.wmi>
